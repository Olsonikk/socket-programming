# Matematyczny Wyścig - Opis Projektu TEST

## **Opis:**

Gracz łączy się z serwerem i wysyła swój nick (jeśli nick jest już zajęty, serwer prosi o podanie innego nicku).

Po wybraniu nicku gracz trafia do lobby, w którym widzi bieżącą listę pokoi i liczbę graczy obecnych w każdym z nich.

Z poziomu lobby gracz może dołączyć do istniejącego pokoju lub stworzyć nowy. W każdej chwili gracz może również wrócić do lobby.

Jeśli w pokoju trwa gra, gracz dołącza jako uczestnik, rywalizujący o jak najszybsze rozwiązanie kolejnych zadań. Jeśli gra nie jest aktywna, gracz widzi listę obecnych graczy i oczekuje na rozpoczęcie rozgrywki.

Rozpocząć grę może gracz, który najdłużej czeka w pokoju, pod warunkiem że w pokoju znajduje się przynajmniej dwóch graczy.

**Gracz, który rozpoczął grę, staje się prowadzącym. Prowadzący wybiera rodzaj zadań matematycznych (np. proste równania, zadania z procentów lub równania kwadratowe), które będą rozwiązywane przez uczestników. Jeśli prowadzący nie wybierze zadań w określonym czasie, kolejny gracz na liście przejmuje rolę prowadzącego.**

Po wyborze zadań, serwer przesyła wszystkim uczestnikom pierwsze zadanie matematyczne. Wszyscy uczestnicy mają ten sam czas na wpisanie odpowiedzi. Wpisane odpowiedzi są widziane przez wszystkich graczy. Pierwszy gracz, który poprawnie odpowie, zdobywa punkt. Jeśli kilku graczy poda poprawną odpowiedź w tym samym momencie, serwer decyduje kto powinien dostać punkt.

Po rozwiązaniu zadania serwer przesyła kolejne, a rozgrywka trwa aż do zdobycia przez jednego gracza określonej liczby punktów lub zmniejszenia liczby graczy w pokoju poniżej dwóch.

Gracze na bieżąco widzą ranking punktów (ilość poprawnych odpowiedzi).

